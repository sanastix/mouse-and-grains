Завдання: 

В індійському храмі підлогу прямокутної форми вимощено однаковими квадратними плитками 1 x 1, на кожну з яких насипано від 0 до k зернинок (k ≤ 30000). Розміри підлоги m х n. Мишка вибігає з лівого нижнього кута підлоги храму i рухається до входу у іншу нірку, розміщену у протилежному кутку. Мишка може рухатись лише праворуч або вперед, збираючи всі зернинки з плитки, на якій вона знаходиться. Знайти маршрут, рухаючись по якому мишка збере найбільшу кількість зернин.


Вхідні дані:

Перший рядок містить числа m та n - розміри підлоги (1 ≤ m, n ≤ 100). Далі йде m рядків, починаючи з верхнього, у кожному з яких розміщено n чисел – кількість зернинок на відповідній плитці.

Вихідні дані:

Вивести маршрут руху мишки у форматі: RRFFFRF (F - крок вперед, R - крок праворуч).